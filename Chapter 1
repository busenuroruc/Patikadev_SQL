1. VERİ VE VERİTABANI
------------------
VERİ: Ölçüm, sayım, deney, gözlem veya araştırma sonucuyla elde edilen ham bilgilerdir.
VERİTABANI: Verilerin organize bir şekilde depolanmasını sağlayan sistemlerdir.
Düzenli verilere sahip olursak;
  - İleriye yönelik geliştirici kararlar verebiliriz.
  - Hatalarımızı daha kolay çözeriz.
  - Geleceğe yönelik başarılı tahminlerde bulunabiliriz.
NEDEN VERİTABANI?
Bizler örneğin Microsoft Excel gibi yazılımlar sayesinde verilerimizi saklayabiliriz. Peki neden bir veritabanına ihtiyaç duyuyoruz?
  - Veritabanı sayesinde sütunlarda bulunacak verilerin aynı veri tipinde olmasını garanti ederiz.
  - Veritabanları sayesinde çok büyük boyutlu veri kümeleriyle daha kolay çalışırız.
  - Çoklu kullanıcı yönetimi için veritabanları daha uygundur.
  - Veritabanları başka yazılım ve uygulamalarla daha kolay çalışır.
Microsoft Excel gibi elektronik tablolar orijinal olarak tek kullanıcı için tasarlanmış olup özellikleri bu amacı yansıtmaktadır. 
Muazzam düzeyde karmaşık veri manipülasyonuna ihtiyaç duymayan tek veya az sayıda kullanıcı için harika bir seçenektir.
-----------------------------------
2. VERİTABANI YÖNETİM SİSTEMİ (DBMS)
-----------------------------------
Veritabanlarını oluşturmayı, yönetmeyi ve SQL yardımıyla gerekli görülen sorguları yapmayı sağlayan yazılımlara DATABASE MANAGEMENT SYSTEM (DBMS)
VERİTABANI YÖNETİM SİSTEMİ denir. Bizler SQL sorguları sayesinde veritabanımız üzerinde yapmak istediğimiz işlemleri veritabanı yönetim sistemi 
yazılımı (DBMS) aracılığıyla yaparız.

